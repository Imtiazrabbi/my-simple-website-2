<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>My Simple Website</title>
    <link rel="stylesheet" href="styles/cricket.css">
</head>
<body>
    <div>
        <h3>রেকর্ড গড়েই জিততে হবে ইংল্যান্ডকে</h3>
        <p>
            হেডিংলিতে সিরিজ শুরুর ম্যাচটি দুর্দান্ত এক রান তাড়ায় জিতেছিল ইংল্যান্ড। ৩৭১ রানের লক্ষ্য ইংল্যান্ড পেরিয়েছিল ৫ উইকেট হাতে রেখেই।

        <p>
            সিরিজের শেষটাও কি শুরুর মতোই করতে পারবে ইংলিশরা? প্রথম টেস্টের মতো শেষ টেস্টেও যে ম্যাচ জিততে বড় রানই তাড়া করতে হবে ইংল্যান্ডকে, গড়তে হবে নতুন ইতিহাসও। ৩৭৪ রানের লক্ষ্যে খেলতে নেমে ১ উইকেটে ৫০ রান তুলে তৃতীয় দিনের খেলা শেষ করেছে ইংল্যান্ড। বেন ডাকেট ৩৪ রান নিয়ে উইকেটে আছেন।
        </p>

        <p>
            এর আগে ভারত তাদের দ্বিতীয় ইনিংসে ৩৯৬ রানে অলআউট হয়েছে। প্রথম ইনিংসে ২৩ রানে পিছিয়ে থাকা ভারত লিড নিতে পারে ৩৭৩ রানের। যার অর্থ ওভালে চতুর্থ ইনিংসে সর্বোচ্চ রান করে জয়ের রেকর্ড গড়তে হবে ইংল্যান্ডকে। দক্ষিণ লন্ডনের এই মাঠে সর্বোচ্চ রান তাড়া করে জয়ের রেকর্ডটা যে ২৬৩ রানের। সেই রেকর্ডটার বয়স হয়ে গেছে ১২৩ বছর। ১৯০২ সালে ২৬৩ রানের লক্ষ্য ছুঁয়ে জিতেছিল ইংল্যান্ড।
        </p>

        <p>

            ছাড়া এই মাঠে মাত্র একবারই ২৫০ পেরিয়ে টেস্ট জিতেছে কোনো দল। ইংল্যান্ড রেকর্ড গড়ে ফেললে সিরিজ অ্যান্ডারসন-টেন্ডুলকার ট্রফি জিতবে ৩-১ ব্যবধানে। অন্যদিকে সিরিজ ড্র করে ইংল্যান্ড ছাড়তে ভারতকে ম্যাচটি জিততেই হবে। এমন সমীকরণে ম্যাচে যশস্বী জয়সোয়াল দ্বিতীয় ইনিংসে করেছেন ১১৮ রান। ষষ্ঠ টেস্ট সেঞ্চুরি পেলেন ভারতীয় ওপেনার, যা ইংল্যান্ডের বিপক্ষে তাঁর চতুর্থ। ৫১ রান নিয়ে দিন শুরু করা জয়সোয়াল দ্বিতীয় সেশনে ছুঁয়েছেন তিন অঙ্ক। একাধিকবার ‘জীবন’ পাওয়া ব্যাটসম্যান নাইটওয়াচম্যান আকাশ দীপকে নিয়ে তৃতীয় উইকেটে যোগ করেন ১০৭ রান। দীপ ফিরেছেন ৬৬ রানে।

        </p>

        <p>
            দীপকে জেমি ওভারটন ফেরানোর পর নামেন শুবমান গিল। দ্বিতীয় সেশনের প্রথম বলেই গাস আটকিনসনের বলে এলবিডব্লু হন ১১ রান করে। তাতে এক সিরিজে ভারতের হয়ে সর্বোচ্চ রানের রেকর্ডের সুযোগ হারিয়েছেন। ১৯৭১ সালে নিজের অভিষেক সিরিজে চার টেস্টেই ৭৭৪ রান করেছিলেন সুনীল গাভাস্কার। গিল থামলেন ৭৫৪ রানে। শেষের দিকে ভারতের ইনিংসটাকে টেনেছেন রবীন্দ্র জাদেজা, ধ্রুব জুরেল ও ওয়াশিংটন সুন্দর।
        </p>

        <p>
           <b>সংক্ষিপ্ত স্কোর:</b> <br>
ভারত: ২২৪ ও ৩৯৬ (জয়সোয়াল ১১৮, দীপ ৬৬, জাদেজা ৫৩, সুন্দর ৫৩, জুরেল ৩৪; টাং ৫/১২৫, অ্যাটকিনসন ৩/১২৭, ওভারটন ২/৯৮)।
ইংল্যান্ড: ২৪৭ ও ১৩.৫ ওভারে ৫০/১ (ডাকেট ৩৪*, ক্রলি ১৪; সিরাজ ১/১১)।
        </p>
    </div>




    <div>
        <h3>ধোনি কেন আইপিএল ছাড়তে পারছেন না: পেছনে হাজার কোটি টাকার খেলা</h3>
        <p>
            বয়স ৪৪, শরীরও আর আগের মতো চলছে না। তবু মহেন্দ্র সিং ধোনি আইপিএল ছাড়েননি। সর্বশেষ মৌসুমে খেলেছেন, শোনা যাচ্ছে, পরের মৌসুমেও খেলবেন। অথচ তাঁর মাঠের পারফরম্যান্স বলছে, সময় ফুরিয়েছে। তবু তিনি খেলে যাচ্ছেন কেন? ক্রিকেট ছাড়তে পারছেন না তাই? নাকি খ্যাতির মোহ? সত্যিটা এসবের চেয়েও বড়—ধোনি এখন শুধুই একজন ক্রিকেটার নন, তিনি একটি বিশাল অর্থনৈতিক ইকোসিস্টেমের মূল স্তম্ভ, যাঁর বিদায় মানে অনেক কিছুর ধস।
        <p>
            ২৩ কোটি ৫০ লাখ ডলারের ব্র্যান্ড ভ্যালু <br>
২০২৫ আইপিএল ছিল চেন্নাই সুপার কিংসের (সিএসকে) জন্য ফ্র্যাঞ্চাইজিটির ইতিহাসেই সবচেয়ে বাজে মৌসুম। পয়েন্ট তালিকায় একেবারে তলানিতে থেকে মৌসুম শেষ করেছে তারা। কিন্তু অবাক হওয়ার মতো ব্যাপার, এর কোনো প্রভাবই পড়েনি সিএসকের ব্র্যান্ড ভ্যালুতে; বরং সামান্য বেড়েছে!
হুলিহ্যান লোকির ‘আইপিএল ব্র্যান্ড ভ্যালুয়েশন স্টাডি ২০২৫’ প্রতিবেদন বলছে, ২০২৫ সালে সিএসকের ব্র্যান্ড ভ্যালু বেড়ে হয়েছে ২৩ কোটি ৫০ লাখ ডলার, যা ২০২৪ সালে ছিল ২৩ কোটি ১০ লাখ ডলার। যদিও আইপিএলের সবচেয়ে দামি ফ্র্যাঞ্চাইজির র‍্যাঙ্কিংয়ে চেন্নাই ১ নম্বর থেকে তিনে নেমে গেছে, কিন্তু সেটা পুরোপুরি মাঠের পারফরম্যান্সের কারণে নয়।
তুলনা করে দেখা যাক—রয়্যাল চ্যালেঞ্জার্স বেঙ্গালুরু (আরসিবি) প্রথমবার আইপিএল জেতায় তাদের ব্র্যান্ড ভ্যালু দাঁড়িয়েছে ২৬ কোটি ৯০ লাখ ডলারে, উঠে এসেছে ১ নম্বরে। অথচ সিএসকে কিছু না করেই সেরা তিনে আছে শুধু একজনের জন্য—ঠিক ধরেছেন, এম এস ধোনি!
        </p>

        <p>
            দর্শকসংখ্যায় ‘ধোনি ইফেক্ট’ <br>
২০২৩ আইপিএলের একটি মুহূর্তই বলে দেয়, ধোনির উপস্থিতি কতটা গুরুত্বপূর্ণ। লক্ষ্ণৌ সুপার জায়ান্টসের বিপক্ষে মাত্র ৩ বল খেলেছিলেন ধোনি, করেছিলেন ১২ রান। তাতেই ওটিটি প্ল্যাটফর্মে ভিউয়ারশিপ পৌঁছায় ১ কোটি ৭০ লাখে, যা ছিল সে মৌসুমের সর্বোচ্চ। এমনকি টুর্নামেন্টের উদ্বোধনী ম্যাচের ১ কোটি ৬০ লাখ ভিউয়ারকেও ছাপিয়ে গিয়েছিল ধোনির সেই ৩ বল স্থায়ী ইনিংসটা!
টিএএম মিডিয়া রিসার্চ বলছে, আন্তর্জাতিক ক্রিকেট থেকে অবসর নেওয়ার পরও ধোনি দিনে গড়ে বিভিন্ন প্লাটফর্মে ১৪ ঘণ্টা স্ক্রিন টাইম ধরে রেখেছেন। ২০২৪ সালে তিনি ৪২টি ব্র্যান্ডের বিজ্ঞাপন করেছেন, যা অমিতাভ বচ্চন (৪১) ও শাহরুখ খানের (৩৪) চেয়েও বেশি।
        </p>

        <p>
            কম বেতনে কোটি টাকার হিসাব <br>

২০২৫ আইপিএল নিলামের আগে ধোনিকে রেখে দিতে মরিয়া হয়ে উঠেছিল সিএসকে। সেটাও তাঁর পারফরম্যান্সের কারণে নয়, অন্য কারণে। ধোনি নিজেই তাঁর বেতন ৬৭ শতাংশ কমিয়ে দিয়েছিলেন—১২ কোটি টাকা থেকে নামিয়ে এনেছিলেন ৪ কোটিতে। ওদিকে সিএসকে ভারতীয় ক্রিকেট বোর্ডকে (বিসিসিআই) অনুরোধ করেছিল আনক্যাপড প্লেয়ারের নিয়মটি ফিরিয়ে আনার জন্য, যে নিয়মে অবসরপ্রাপ্ত আন্তর্জাতিক খেলোয়াড়দের কম খরচে ধরে রাখার সুযোগ আছে। প্রশ্ন হচ্ছে, যে খেলোয়াড় তাঁর সেরা সময় পেছনে ফেলে এসেছেন, তাঁর জন্য এত চেষ্টা কেন? এটা নিছকই চেন্নাইয়ের প্রতি ধোনির এত দিনের আনুগত্যের প্রতিদান বা কোনো ক্রিকেটীয় কারণে নয়; বরং এটা ওরা করেছে একটা সুচিন্তিত অর্থনৈতিক কৌশলের অংশ হিসেবে।
ধোনির এক সাবেক সিএসকে সতীর্থ সম্প্রতি বলেছেন, ‘মাঠে সে যতটুকুই থাকে, সেইটুকু সময়ের জন্যই মানুষ (বিজ্ঞাপনদাতা থেকে শুরু করে দর্শক) পয়সা দিতে রাজি। ওর মতো কেউ যখন খেলা ছেড়ে দেবে, তখন দলটার প্রতি এমনকি খেলাটার প্রতিও আকর্ষণ কমে যেতে পারে।’
 </p>
        
    </div>
</body>
</html>